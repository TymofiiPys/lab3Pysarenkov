#Звіт-ретроспектива
У лабораторній роботі використовується фреймворк **FFmpeg**, використовуючи бібліотеки якого було можливо реалізувати основну функцію програми - відтворення відео.
Даний фреймворк було обрано оскільки він є основою багатьох аудіо/відеоплеєрів і через відносну простоту використання.
Хоча існують і інші бібліотеки/фреймворки, які спрощують створення відеоплеєрів (принаймні, як сказано у їх описах), такі як QtAV, libVLC та інші, мене більше цікавлять основи того, як відбувається аудіо- та відеообробка. До того ж, як у випадку з QtAV, у деяких таких фреймворків/бібліотек геть незрозуміла документація або взагалі урізана до неможливості :).
Фреймворк як такий існує у вигляді як програм **ffmpeg, ffplay** та **ffprobe**, так і у вигляді колекції бібліотек **libavcodec, libavutil, libavformat, libavfilter, libavdevice, libswscale** та **libswresample**.
І те, і те використовується у програмі, та є досить простими у отриманні (присутні у розділі download на [сайті](https://www.ffmpeg.org), інсталяції та налаштуванні.
Документація на сайті фреймворку створена не для розробників а для користувачів, які якимось чином знайдуть для себе зручним використання не медіаплеєрів або ж конвертерів файлів (Format Factory), а використання програм ffmpeg, ffplay та ffprobe. Однак вона розкриває майже повністю потенціал програми. А от з бібліотеками libav (для зручності називатиму так згадану вище групу бібліотек) все не так гладко - документація для них на сайті у розділі "Libraries Documentation", який по назві зобов'язаний розказувати про можливості бібліотеки, можна сказати, абсолютно відсутня, і не ясно, навіщо взагалі існує цей розділ. Але все ж для них є документація в Doxygen, якою я практично не користувався, оскільки бібліотеки **ВЕЛИЧЕЗНІ**.
На допомогу прийшов [сайт із туторіалами для FFmpeg](http://dranger.com/ffmpeg/), що розповідає, як за допомогою FFmpeg "написати відеоплеєр менше, ніж за 1000 рядків". Після прочитання туторіалів на ньому нібито складні для розуміння функції, що є у бібліотеках libav, стають зрозумілими навіть дитині (якщо дитина знає C і має найменше уявлення про те, як влаштований звук або відео, звичайно ж).
Для використання бібліотеки потрібно було писати чимало коду, але не сказав би, що серед нього багато надлишкового, оскільки все й так розкладено по полицях максимально.
Із "плюсів" фреймворку можна виділити:
+ універсальність (можливість використання ледь не на будь-якій сучасній ОС)
+ багатофункціональність (запис, конвертація, показ аудіо та відео, які зокрема потребують реалізовані у фреймворку декодування і кодування, максинг/демаксинг і багато інших цікавих термінів).
+ можливість вносити свій вклад у розвиток фреймворку (виправлення коду, баг-репорти і так далі і тому подібне) (не використано під час написання ЛР3)
Із "мінусів"
- не дуже зрозуміла документація, оскільки прикладів використання в ній по суті нема, а туторіалів не так і багато, як хотілось би.